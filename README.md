# UnisaBeVoyager

Project proposal a cura di Alessandro Longobardi, Donato Tiano, Paolo Zirpoli, Salvatore Ruggiero

Il progetto che si vuole proporre è una piattaforma di viaggi, chiamata BeVoyager, la quale nasce dall'idea di un sito all-in-one, 
cioè una piattaforma dove sia possibile ritrovare tutto quello che all'utente serve per poter organizzare un viaggio in maniera più
efficiente. L'obiettivo primario della piattaforma si basa su una delle più comuni caratteristiche legate all' utente medio, 
ovvero la pigrizia. 
L'organizzazione di un viaggio consta di dirigersi su piattaforme diverse per: 

- Mettere i viaggiatori d'accordo fra le varie idee proposte 
- Prenotare un biglietto aereo 
- Avere una visione quanto più chiara dei luoghi da visitare 
- Risparmiare, permettendo la ricerca di coupon in maniera contestuale alla scelta delle destinazioni
- Tenere traccia delle decisioni prese prima di partire

La nostra piattaforma offrirà questi tipi di servizi con lo scopo di potersi organizzare in gruppo in maniera meno confusionaria e 
meglio organizzata.
La nostra idea, inoltre, si baserà su 3 keyword:

CREAZIONE, l'utente nella nostra piattaforma potrà essere considerato sia viaggiatore che creatore di un'idea di itinerario, 
che potrà essere condivisa da altri utenti a lui sconosciuti e, volendo, anche replicata.

ORGANIZZAZIONE, l'idea di un utente potrà essere anche rivalutata da altri utenti che aderiscono alla partecipazione del viaggio, 
si potrà quindi creare una gestione democratica che metta d'accordo tutti.

CONDIVISIONE, il viaggio in questione potrà essere preso in considerazione non solo da utenti noti al creatore, ma anche da 
sconosciuti che condividono la stessa passione per una determinata zona turistica o destinazione.
 
Sarà presente, inoltre, un sistema di feedback per gli utenti, che permetta a questi di lasciare commenti a riguardo di utenti 
con cui si è viaggiato per dare la possibilità a terzi di poter rendersi conto se l'utente in questione è affidabile o meno 
come compagno di viaggio. I feedback saranno presenti anche per l’itinerario, per permettere agli utenti di giudicare se
quest’ultimo è praticabile o meno (per esempio se è possibile visitare tutti i posti scelti senza problemi)

La nostra piattaforma, inoltre, prevede anche la possibilità di creare itinerari e di metterli a disposizione pubblicamente, 
dando agli utenti, che non intendono spendere tempo ed energie per organizzare da sé un itinerario,  l’occasione di poter 
intraprendere un viaggio senza dover pensare all’organizzazione. 
Gli utenti organizzatori percepiscono un guadagno ogni volta che un utente acquista un loro itinerario. 
